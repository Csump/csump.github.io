# Karakterképességek

// cSpell:disable

Tesla Tamás // turista

* Céges csapatépítő keretein belül látogatott a Káli-medencébe. Egy igazi belvárosi bunkó: a várakozni tilos tábla jelentését hírből sem ismeri.
* Sukár kocsikulcs: Azonnal megkezdődik a te köröd. Még akkor is, ha már szerepeltél ebben a fordulóban. Ha egy másik játékos köre közben játszod ezt ki, akkor az ő köre rögtön véget ér.

Bringás Bea // turista

* Egy szigorúan 200 fokra gőzölt mandulatejjel felöntött dupla grande lattét szeretne kérni 3 pumpa hidegen sajtolt bjutikaramellával.
* Sziporkázó csillámlatte: A nálad lévő receptekben található minden egyes tejtermékért kapsz két tallért.

Vállalkozó Valér // turista

* Még a cipőfűzőt is lealkudja rólad. Überelhetetlen dumája van, marketingszöveg folyik az ereiben. Szabadidejében rockzenész és gondolkodó.
* Biznisztárca: Visszakapod az eddig elköltött tallérjaid felét.

Fagyis Ferkó // bebíró

* Ha kő' fagyi, ő a te embered. A legendák szerint a fagylaltozója mellett egy Jakab névre hallgató beszélő bokor is díszeleg, akihez bármikor fordulhatsz életbölcsességekért.
* Arany fagyiskanál: Dobd el az egyik nálad lévő desszertet a jelenlegi kínálatból kikerült receptek közé, és végy magadhoz kétszerannyi tallért, mint amennyi a recept pontértéke.

Gourmet Gellért // bebíró

* Mikrogramm pontosságú mérleg nélkül el sem indul a piacra. Elvből megveti a teli tálas étkek fogyasztóit: szentül hiszi, hogy a tányérnak legalább ötszörannyit kell nyomnia, mint amekkora a benne feltálalt műalkotás tömege.
* Séfek koronája: A kínálatban lévő gourmet receptek közül bármennyit megvásárolhatsz annyi tallérért, mint amennyi a hozzávalóinak száma.

Táltos Tibor // bebíró

* Végtelen nyugalommal tűri a falusi szócsatákat, mert tisztában van vele, hogy bármi történjék, az ő véralkohoszintjéről és kedélyállapotáról mindig gondoskodni fog egy-két hordó Káli Kavics.
* Feneketlen demizson: Egy borért cserébe a kínálaton lévő receptek közül két tetszőlegesnek felhasználhatod a képességét. A receptek megmaradnak a kínálatban.

Gondnok Géza // őslakos

* A falu fogaskereke, az öregasszonyok szívének csücske. Előszeretettel hajtja fel létrástul a legényeket a hegy tetejére, amikor csereéretté válik a falu zászlaja.
* Faluház kulcsa: A köröd egyetlen akciójaként húzz fel 3 receptkártyát, és a legkisebb pontértékűt helyezd a nevedben a közös célkártyára. A kritériumot figyelmen kívül hagyhatod.

Kifőzdés Kata // őslakos

* Gourmet éttermeket megszégyenítő ízbombákat főz, még akkor is, ha épp piszkosul elege van mindenből és mindenkiből – a kecskék kivételével. A kecskékre nem lehet haragudni.
* Varázsfakanál: A karaktered áthelyezése után válassz ki egy akciót. Ezt az akciót bármennyiszer végrehajthatod a köröd során. 

Igazgató Ildi // őslakos

* Úgy ismeri a piacot, mint a tenyerét. Vérprofin kezeli a vásári csetepatékat, legyen szó akár helyfoglalásról, vagy akár csak egy földön talált bot tulajdonjogi kérdéseiről.
* Arany okos(kodós) telefon: Pozíciódtól függetlenül bármelyik stand készletéből vásárolhatsz. A vásárlási akciót kétszer is végrehajthatod ebben a körben, mást viszont nem tehetsz abban a körben.

Pigment Pál // őslakos

* A nappal együtt kel, és azzal is fekszik, de csak akkor gyullad ki, ha valaki tescos karalábéval kínálja. Amikor épp nem rotál, a környező nemzeti parkot pingálja annak minden védett lakójával együtt.
* Ecset / paletta: Lemásolhatod valamelyik szomszédod karakterképességét – játszd is ki azonnal.
